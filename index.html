<!DOCTYPE html>
<html>
<body>

<h1>Leonardo da Vinci</h1>

<p>Leonardo di ser Piero da Vinci (1452. április 15. – 1519. május 2.) itáliai polihisztor.
Leonardo festő, tudós, matematikus, hadmérnök, feltaláló, anatómus, szobrász, építész,
zeneszerző, költő és író volt egy személyben.</p>

<p>A Vinci melletti Anchianóban született Toszkánában egy nótárius, Ser Piero
da Vinci, és egy parasztlány, Caterina törvénytelen gyermekeként. Mai
értelemben véve nem volt vezetékneve, a da Vinci ’Vinciből való’-t jelent.
Születésekor teljes neve Leonardo di ser Piero da Vinci volt, ami azt jelenti,
hogy Leonardo, ser Piero fia Vinciből.</p>

<p>Leonardót sokszor nevezik a reneszánsz ember őstípusának, akinek
láthatólagos végtelen kíváncsisága csak a felfedezéseinek erejével
volt egyenlő. Széles körben az egyik legnagyobb festőnek tartják, és
egyes vélemények szerint ő lehetett minden idők legműveltebb
embere.[1]</p>

</body>
</html>
